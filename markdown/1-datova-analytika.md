\part{Teoretická část}

# Datová analytika

Ústředním tématem této práce je fenomén datové analytiky, jejímž význačným rysem je vágnost přesné definice, protože se na ni v odlišných prostředích a kontextech nahlíží různým pohledem dle daných potřeb. Abychom byli schopni provést systematickou přehledovou studii online kurzů zabývajících se touto problematikou a zároveň při návrhu vlastního e-learningového řešení vycházet z určitého kompetenčního rámce, se v této kapitole pokusíme tuto disciplínu zarámovat do konceptu datové gramotnosti. Ve druhé části této sekce se pak zaměříme na konkrétní kompetence, jež jsou součástí datové analytiky, a z nichž budeme v dalších částech vycházet.

## Datová gramotnost

Při práci s konceptem datové gramotnosti se můžeme setkat s různými pojetími, které se buď vzájemně překrývají, zastupují či doplňují. Dle některých autorů lze datovou gramotnost zahrnout pod gramotnost informační, protože právě ta může ve své obecné definici zahrnovat i práci s daty s jakožto speciálním druhem informace. \parencite[126]{calzada13}

Například dle standardu instituce ACRL\footnote{The Association of College and Research Libraries – http://www.ala.org/acrl/} je informační gramotnost definována jako souhrn schopností a dovedností jedince, které slouží k identifikaci své informační potřeby a jejímu následnému uspokojení protřednictvím lokalizace, evaluace (zhodnocení) a efektivního využití dané informace. \parencite[2]{acrl06} Podobným způsobem definuje informační gramotnost i TDKIV\footnote{https://tdkiv.nkp.cz/}: \uv{Schopnost jedince identifikovat informační potřebu, vyhledat informace, zhodnotit je, zpracovat a efektivně využít.} \parencite{tdkiv03}

Jiní autoři pracují s významem datové gramotnosti ve spojitosti se statistickou gramotností\footnote{Pod statistickou gramotností si lze představit dovednosti spojené se čtením, interpretací a tvorbou statistických dat jako jsou grafy a tabulky, ale i číselná data \parencite[7]{schield05} – my tyto specifické dovednosti často techničtější povahy chápeme jako součást datové gramotnosti}, resp. uvažují informační gramotnost jako prerekvizitu k datové gramotností, jelikož práce s daty vyžaduje kritický pohled na informace – jejích správně čtení, hodnocení a interpretaci. Bez těchto složek si lze pak těžko představit datovou gramotnost jakožto proces skládající se z těchto hlavních částí: \parencite[8]{schield05}

 - přístup k datům a jejich sběr;
 - posouzení kvality dat;
 - manipulace s daty a jejich zpracování;
 - sumarizace a zhodnocení dat;
 - prezentace dat.

Prováznost informační a datové gramotnosti můžeme dále spatřovat ve standardu informační gramotnosti *The seven pillars of information literacy*, který inherentně předpokládá, že právě data jsou s informacemi vzájemně spjaty, a proto lze s nimi pracovat na principiálně podobné, ne-li stejné úrovni. \parencite[126]{calzada13} Tento standard nabízí sedm pilířů (oblastí), které je nutné v rámci práce s informacemi/daty cyklicky provádět. \parencite{sconul11} Předchozí výčet dovedností a schopností bychom tak mohli modifikovat následovně:

- identifikace datové potřeby;
- zhodnocení aktuálních znalostí a případné zjištění nedostatků;
- vytvoření strategie pro vyhledání potřebných dat;
- schopnost přistoupit k datům a získat je;
- evaluace kvality získaných dat;
- etická manipulace s daty a jejich zpracování;
- prezentace výsledků získaných ze zpracovaných dat.

