# Obsah kurzu

V poslední kapitole si představíme vytvořený online kurz pro výuku datové analytiky. Tuto část dělíme do tří vzájemně provázaných částí, z nichž každá reflektuje odlišnou oblast návrhu a implementace online kurzu. 

## Průchod

V první částí se zaměříme na obecný průchod kurzem – popíšeme si, jak je kurz navržen po strukturální stránce a jakým způsobem student prochází jednotlivými částmi.

Hlavní část kurzu je tvořena sedmi hlavními obsahovými bloky, z nichž se každý zabývá jedním určitým tématem, které na sebe přímo navazují a představují tak hrubou strukturu online kurzu. Mimo tyto ústřední bloky e-learning na začátku obsahuje úvodní text, jehož cílem je studenta navnadit ke studiu a v co největší stručnosti popsat obsah celého kurzu.  Zároveň je pod touto úvodní kartou umístěn malý ukazatel progresu s počtem splněných aktivit (viz další odstavec) spolu s podkartou *Užitečný tip*, která slouží v rámci ekosystému kurzů Digiskills k nasměrování na integrovaného chatbota.

\begin{figure}[ht]   
    \centering
    \includegraphics[width=\textwidth]{digi-uvod}  
    \caption{Úvodní obrazovka s představením kurzu spolu s ukazatelem progresu a podkartou *Užitečný tip*}
    \label{digi-uvod}
\end{figure}

Základní jednotkou kurzu jsou pak již zmíněné aktivity, jež jsou vždy zanořeny do daného obsahového bloku. Těchto aktivit je v celém kurzu v současné chvíli 23 a jsou do jednotlivých bloků logicky uspořádány do následující šablony:

 - úvodní aktivita, která uvádí studenta do daného tématu a kontextualizuje jej v rámci aktivit minulých a případně následujících;
 - 1–3 aktivity zpracovávající část tématu prostřednictvím některé z vybraných edukačních komponent;
 - 1–2 závěrečné aktivity, jež shrnují dané téma a pobízí studenta k vlastní práci ať už prostřednictvím kvízů či praktických úkolů.

\begin{figure}[ht]   
    \centering
    \includegraphics[width=\textwidth]{digi-bloky}  
    \caption{Nerozbalený výčet všech obsahových bloků}
    \label{digi-bloky}
\end{figure}

\begin{figure}[ht]   
    \centering
    \includegraphics[width=\textwidth]{digi-blok}  
    \caption{Vnořené aktivity vztahující se ke obsahovému bloku *Vizualizace a prezentace dat*}
    \label{digi-blok}
\end{figure}

\begin{figure}[ht]   
    \centering
    \includegraphics[width=\textwidth]{digi-aktivity}  
    \caption{Závěrečná aktivita, která obsahuje zadání praktického úkolu}
    \label{digi-aktivity}
\end{figure}

## Komponenty

##  Moduly